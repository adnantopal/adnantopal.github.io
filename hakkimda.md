---
layout: page
title: Hakkımda
permalink: /hakkimda/
lang: tr
ref: about
---

#### Merhaba, ben **Adnan Topal**. **HTML**, **CSS** ve **JavaScript** üzerine yoğunlaşmış olan 27 yaşında bir arayüz geliştiriciyim. Son zamanlarda dikkatimi **hibrit mobil geliştirme** teknolojilerine çevirmiş durumdayım ve daha çok bu alanda çalışmalar yapmaktayım.

<figure class="figure figure--outer about-image">
    <img src="http://placehold.it/1000x400" alt="Adnan Topal">
</figure>

Hayatımı, güneşin daima ısıttığı (yazları zaman zaman çekilmez olsa da) güzel şehir Antalya'da sürdürüyor, ve daha öncesinde İstanbul'da bir süre yaşamış olmanın verdiği tecrübeyle, kargaşadan uzak bir hayatın tadını çıkarmaya çalışıyorum.

### Mesleki Geçmişime Kısa Bir Bakış

7 yılı aşkın bir süredir, her gün evrimleşmekte olan internet dünyasının parçası bir web geliştirici olarak çalışmaktayım. Geçmişte, front-end teknolojilerine hakim bir geliştirici olarak PHP ile back-end programcılığını tercih etmiş olsam da, 2012 yılı sonlarına doğru, web geliştirme teknolojilerinin günden güne artarak evrimleşmesine ve JavaScript'in yerini hem front-end hem de back-end geliştirme sürecinde giderek sağlamlaştırmasına kayıtsız kalamayarak, kendimi 2 seçenek arasından bir tercih yapma gerekliliğinde hissettim ve mesleki hayatıma, daha çok JavaScript üzerine yoğunlaşmış bir arayüz geliştirici olarak devam etmeye karar verdim.

Şu anda serbest bir arayüz geliştirici olarak hizmet veriyor, daimi işlerimden arta kalan zamanlarım ise hibrit mobil uygulama teknolojilerini kurcalamak ile geçiyor. Ayrıca, 2013 yılının sonunda beri, e-ticaret projelerine conversion optimization ve A/B testing gibi konularda danışmanlık hizmeti veriyorum.

### Gerçek Hayatta Adnan

Gözlerimi, bilgisayar ekranında olmadığı zamanlarda TV ekranına çevirip, film, dizi izlemeyi ve oyun oynamayı seviyorum. Futbola karşı çocukluğumdan gelen bir tutku taşıyor, Avrupa futbolunu -özellikle Premier League'i- takip etmeye çalışıyor, ve zaman buldukça maçları izlemekten keyif alıyorum. İzlemenin dışında, bir kaleci olarak da sahada yer almaktan müthiş zevk duyuyor ve topun kaleye girmesini engellemeye çalışıyorum. Diğer her şeyden fırsat bulduğumda, kötü hissettiğim zamanlarda veya sebepsiz yere kendimi dışarı atıp koşmayı ve kendi kafamın içinde kaybolmayı rahatlatıcı buluyorum. Tam maraton koşmak gibi bir fikir de gelecek planlarım arasında yer alıyor.

### İletişime Geçin

Aklınıza gelen herhangi bir şey için benimle [Twitter](http://twitter.com/adnantopal)'da etkileşime geçebilirsiniz. Bir proje üzerinde beraber çalışabileceğimizi düşünüyorsanız, bana aklınızdaki şeylerle ilgili bir [e-posta](/contact/) gönderebilirsiniz.